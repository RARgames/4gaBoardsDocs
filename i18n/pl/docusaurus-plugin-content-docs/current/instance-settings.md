---
sidebar_label: 'Ustawienia instancji'
---

# Ustawienia instancji
Jako administrator masz pełną kontrolę nad instancją, w tym nad dostępnymi metodami logowania i użytkownikami. Tylko administrator może też tworzyć nowe projekty. Aby dostać się do ustawień instancji należy kliknąć ikonę użytkowników na panelu z prawej górnej strony, bądź wybrać odpowiednią opcję z panelu bocznego ustawień.

![settingsdashboard_en.png](@site/pictures/settingsdashboard_en.png)

## Użytkownicy

Panel ten pozwala na pełną kontrolę nad użytkownikami oraz zawiera najważniejsze informacje o nich: imię, login, e-mail (jeśli do rejestracji było użyte konto Google również ten e-mail będzie dostępny) oraz informację o momencie ostatniego logowania. Tutaj możesz również nadać uprawnienia administratora dla poszczególnych użytkowników poprzez przestawienie przełącznika w prawo.

Możesz tu również dodać manualnie nowych użytkowników dzięki przyciskowi "dodaj użytkownika". Jeśli wyłączyłeś możliwość rejestracji w panelu "opcje logowania", jest to jedyny sposób aby nowi użytkownicy mogli dołączyć do twojej instancji. Aby dodać nowego użytkownika potrzebujesz jego adresu e-mail, hasła, imienia oraz opcjonalnie loginu.

Jako administrator masz również pełną kontrolę nad informacjami użytkowników. Jeśli klikniesz w ikonkę ołówka będziesz mieć dostęp do [ustawień danego użytkownika](./settings). Przydatne jeśli ktoś zapomni hasła!

![instanceusers_pl.png](@site/pictures/instanceusers_pl.png)

## Opcje logowania
Rejestracja użytkowników: Włącz lub wyłącz wszystkie metody rejestracji użytkowników. Jeśli wyłączysz wszystkie metody rejestracji, tylko administratorzy będą mogli tworzyć nowych użytkowników.

Lokalna rejestracja użytkowników: Włącz lub wyłącz lokalną rejestrację użytkowników. Ta metoda rejestracji umożliwia użytkownikom utworzenie konta przy użyciu nazwy użytkownika i hasła.

Rejestracja przez SSO: Włącz lub wyłącz rejestrację użytkownika przez SSO. Ten sposób rejestracji pozwala użytkownikom na utworzenie konta przy pomocy konta zewnętrznego np. poprzez konto zewnętrzne (obecnie możliwa jest rejestracja przez konto Google).

![instancesettings_pl.png](@site/pictures/instancesettings_pl.png)