---
sidebar_label: 'Panel boczny'
---

# Panel boczny

Podczas użytkowania programu 4ga Boards możesz z łatwością przemieszczać się pomiędzy projektami i tablicami za pomocą panelu bocznego. Znajduje się on po lewej stronie ekranu i w znaczący sposób ułatwia edycję oraz nawigację w programie.


![sidebarmain_en.png](@site/pictures/sidebarmain_en.png)

### Czynności, które możesz wykonać za pomocą panelu bocznego:
1. Możesz zmienić szerokość panelu w [ustawieniach użytkownika](./settings).
2. Możesz ukryć/odkryć panel przy pomocy przycisku ze strzałką znajdującego się w lewym górnym rogu ekranu, tuż przy logo 4ga Boards.
3. Możesz filtrować projekty/tablice przy pomocy filtra na górze panelu. Ikonka dwóch przeplatających się strzałek z literą wskazują na element poddawany filtracji: projekty (P) albo tablice (B od ang. Boards) - aby to zmienić wystarczy kliknąć ikonkę. W polu tekstowym również znajduję się informacja o przedmiocie filtracji o ile nie zostało w nie nic wpisane. Jak widać w przykładzie poniżej, filtrowanie działa również po wpisaniu np. fragmentu ze środka nazwy. Aby zresetować filtrowanie, kliknij przycisk "X" pod ikonką zmiany filtracji.

![sidebarfilter_en.png](@site/pictures/sidebarfilter_en.png)

4. Możesz schować/rozwinąć listę tablic znajdujących się wewnątrz projektu za pomocą ikony trójkąta przy na lewo od nazwy projektu. Pokaże to wszystkie tablice w projekcie do których masz dostęp (o ile nie jest włączone filtrowanie tablic/projektów).
5. Możesz szybko przełączać się pomiędzy projektami/tablicami klikając na ich nazwy. Wybrany projekt bądź tablica zostanie podświetlony niebieskawym kolorem. 
6. Możesz edytować projekt/tablicę otwierać menu podręczne za pomocą ikonki trzech kropek (zobacz [projekt](./project) oraz [tablica](./board)).
7. Jeśli masz odpowiednie uprawnienia, przyciski "+ Dodaj projekt" oraz `+ Dodaj tablicę` pojawią się na dole panelu.
