---
sidebar_label: 'Wprowadzenie'
---

# Wprowadzenie
Ta dokumentacja pozwoli ci na swobodne poruszanie się po programie 4ga Boards. Przedstawione zostaną wszystkie najważniejsze funkcje programu.

## Czym właściwie jest program 4ga Boards?
4ga Boards to czytelny i prosty w obsłudze program do zarządzania projektami oparty o metodę tablicy Kanban. Tablica ta to narzędzie pozwalające na sprawną wizualizację i organizację zadań w firmie. Poszczególne zadania przedstawiane są w formie kart które rozmieszczone są na listach, najczęściej przedstawiających kolejne etapy procesu produckyjnego. Na poniższym obrazku możesz zobaczyć jak prezentuje się główny widok programu - widok tablicy.

![Widok tablicy z otwartym projektem instruktażowym](/img/mainviewgettingstarted_pl.png)

## [Tworzenie konta](./account)
Sekcja ta poprowadzi cię przez proces tworzenia konta na instancji 4ga Boards.

## [Struktura](./structure)
W poniższej sekcji zaprezentowano logiczną strukturę organizacji pracy w programie 4ga Boards.

4ga Boards wykorzystuje czterostopniową strukturę pozwalającą na zarządzanie nawet najbardziej skomplikowanymi projektami.

[Projekt](./project) to najwyższy poziom organizacji w 4ga Boards zawierający tablice.\
[Tablica](./board) to przestrzeń robocza w obrębie projektu gdzie zadania zorganizowane są przy pomocy list.\
[Lista](./list) to kolumna reprezentująca poszczególne etapy procesu produkcyjnego ("Zadania otwarte", "W trakcie" itd.), w których to kolumnach znajdują się poszczególne karty.\
[Karta](./card) to graficzna reprezentacja pojedynczego zadania (wraz z opcjonalnymi podzadaniami), która może być swobodnie umieszczana i przenoszona pomiędzy listami.

Odnośniki prowadzą do szczegółowego opisu każdego z tych elementów.

[Panel boczny](./sidebar) pozwala na sprawne zarządzanie elementami programu 4ga Boards.

## [Administracja i ustawienia](./admin-settings)
W tej części dokumentacji znajdziesz informacje na tematy administracyjne oraz dostępne ustawienia.

- Dla każdego zalogowanego użytkownika dostępne są:
[Ustawienia użytkownika](./settings)
- Dla moderatorów (zarządców) projektu:
[Ustawienia projektu](./project-settings)
- Dla administratorów instancji:
[Ustawienia instancji](./instance-settings)

## [Dodatkowe informacje](./additional-info)
Wszystko co nie zostało wyjaśnione w poprzednich sekcjach wraz z opdowiedziami na najczęściej zadawane pytania można znaleźć na tej podstronie.

Jeśli podoba ci się nasz program, napotkane przy pracy błędy nie pozwalają na swobodne użytkowanie lub też masz pomysł jak usprawnić nasze narzędzie, sprawdź [repozytorium projektu na Githubie](https://github.com/RARgames/4gaBoards). Możesz też zostawić gwiazdkę w podziękowaniu za wysiłek włożony w stworzenie 4ga Boards, nie obrazimy się ;)
