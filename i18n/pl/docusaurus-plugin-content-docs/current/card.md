---
sidebar_label: 'Karta'
---

# Karta

Ta część dokumentacji wprowadzi cię we wszystkie możliwe ustawienia i akcje związane z kartą, włączając w to tagowanie, powiadomienia i opis edytora tekstu.

Karty są najniższymi hierarchicznie elementami 4ga Boards i odzwierciedlają pojedyncze zadania, np: "Uzupełnij tabelkę w Excelu" czy też "Złóż zamówienie na części".

## Tworzenie, usuwanie i ustawianie kart


Aby utworzyć kartę masz dwie opcje:
1. Kliknąć na przycisk `+ Dodaj kartę` na dole listy
2. Poprzez menu edycji listy - trzy kropki w prawym górnym rogu listy: pojawi się okienko tworzenia karty na dole listy.
![list_menu_pl.png](@site/pictures/listmenu_en.png)

Kiedy nazwiesz już swoją kartę, kliknij `Enter` albo przycisk `Dodaj kartę` żeby ją utworzyć. Możesz też użyć kombinacji klawiszy `Ctrl` + `Enter` żeby utworzyć kartę i automatycznie otworzyć okno edycji karty. Aby przerwać tworzenie nowej karty kliknij na puste miejsce na tablicy bądź przycisk `Anuluj` (jeśli zacząłeś pisać tytuł karty, kliknięcie w puste miejsce nie zamknie tego okienka; należy wtedy kliknąć przycisk `Anuluj`).

Najprostszym sposobem na przestawienie karty w wybrane przez nas miejsce jest przeciąganie jej z wciśniętym lewym przyciskiem myszki. W ten sposób możesz przesunąć kartę do innej listy czy też zmienić kolejność kart w liście. W ten sam sposób możesz przesunąć kartę do zwiniętej listy - pojawi się ona wtedy na samym dole. Aby upewnić się do której zwiniętej listy wpadnie trzymana karta, przyjrzyj się tytułowi listy - obniży się on zauważalnie. 

![carddrop_pl.png](@site/pictures/carddrop_pl.png)

Są jeszcze dwie inne możliwości przesunięcia karty - przez menu kontekstowe karty (zobacz poniżej) oraz w widoku edycji karty, zaraz pod tytułem karty (zobacz [opcje karty](http://localhost:3000/pl/docs/card#opcje-karty)).

Aby usunąć kartę musisz najechać na nią myszką. Pojawią się trzy kropki po prawej stronie karty. Kliknij je żeby otworzyć menu karty i wybierz opcję `Usuń kartę`.

## Menu kontekstowe karty

![cardmenu_pl.png](@site/pictures/cardmenu_pl.png)


Po kliknięciu w trzy kropki przy karcie otworzy się menu kontekstowe karty. Dzięki niemu możesz:
1. Zmienić nazwę karty
2. Przypisać członka do karty (zobacz dział opcję karty)
3. Dodać/usunąć etykiety do karty (zobacz dział opcję karty)
4. Zmienić deadline karty (zobacz dział opcję karty)
5. Zmienić stoper karty (zobacz dział opcję karty)
6. Przenieść kartę do innego projektu/tablicy/listy (jest to jedyny sposób na przeniesienie karty do innej tablicy czy też projektu, przesuwanie kart działa tylko w obrębie konkretnej tablicy; nazwę projektu/tablicy/listy możesz wpisać ręcznie bądź wybrać z rozwijanej listy)
7. Duplikować kartę (klon pojawi się bezpośrednio pod tą kartą)
8. Usunąć kartę (wymaga potwierdzenia w wyskakującym okienku)
## Ogólny opis widoku edycji karty
Po kliknięciu karty po prawej stronie ekranu pojawi się widok edycji karty. Dlaczego nie na środku? Jest to unikalna cecha 4GA Boards: w trakcie edycji karty możesz również manipulować swoją tablicą, tworzyć i przesuwać nowe karty, listy itd. Jest to znaczące usprawnienie pracy w porównaniu do innych programów opartych na tablicy kanban.

![cardviewopenboard_pl.png](@site/pictures/cardviewopenboard_pl.png)

Możesz dzięki temu podejrzeć jak wygląda twoja karta w trakcie edycji. A może chcesz zobaczyć jak sprawdza się obrazek jako nowa okładka karty?

![cardviewopenboardlogo_pl.png](@site/pictures/cardviewopenboardlogo_pl.png)

Zwróć uwagę, jak różnią się wyglądem poszczególne karty na powyższej tablicy. Jest to wynikiem wybrania różnych opcji dla karty, które zostaną opisane poniżej.

## Opcje karty
Widok edycji karty jest najbardziej przyjaznym miejscem do aktualizacji jej informacji i opcji. Część z elementów (opis, zadania, załączniki, komentarze) możesz ukryć przy pomocy znajdującej się przy danym elemencie ikonki minusa. Aby przywrócić domyślny widok elementu, kliknij ikonkę plusa. Za chwilę poznasz je wszystkie, zaczynając od samej góry.

![cardviewmain_pl.png](@site/pictures/cardviewmain_pl.png)

1. Tytuł: kliknij na tytuł aby go zmienić (`Enter` aby zaakceptować)

2. Prawy górny róg widoku edycji karty zawiera: ikonę `kosza` (kliknij aby usunąć kartę; wymagane potwierdzenie w osobnym okienku), trzy kropki otwierające wcześniej już opisane menu kart oraz `X` do zamknięcia widoku karty.

3. Wybór listy: Pod tytułem karty znajduje się menu wyboru listy. Po kliknięciu rozwinie się lista list (sic!), do których możesz przesunąć właśnie otwartą kartę. Po zmianie listy kartami pojawi się na jej szczycie.

4. Członkowie: Kliknij na ikonkę plusa aby dodać/usunąć członków z karty. 

![cardmembers_pl.png](@site/pictures/cardmembers_pl.png)

Zauważ, że tylko obecni członkowie tablicy mogą zostać dodani do karty. Jeśli nie możesz kogoś znaleźć a jesteś moderatorem projektu, możesz dodać tego użytkownika w [opcjach tablicy](./board).

5. Etykiety: Kliknij na ikonkę plusa aby dodać/usunąć tagi (etykiety) w karcie. W tym samym okienku możesz stworzyć nowe dla danej tablicy etykiety ( kliknij `Stwórz nową etykietę`), a także je edytować i usuwać (kliknij na ikonkę `ołówka`).

![cardlabel_pl.png](@site/pictures/cardlabel_pl.png)![cardlabeledit_pl.png](@site/pictures/cardlabeledit_pl.png)

6. Termin: Klikając na `+` możesz dodać termin do swojej karty; jeśli jest już termin, kliknij ikonkę `ołówka` żeby go edytować bądź usunąć. Termin możesz wpisać ręcznie bądź wybrać z kalendarza. Jeśli termin dla karty jest wypada później niż dwa tygodnie będzie on wyświetlony na szaro, jeśli wypada w przeciągu dwóch tygodni - na żółto. Spóźnienie będzie się wyświetlało na czerwono - mało przyjemny widok ;)

![cardduedate_pl.png](@site/pictures/cardduedate_pl.png)

7. Stoper: Za jego pomocą możesz mierzyć czas potrzebny do wykonania zadania (albo o nim zapomnieć i zobaczyć 700 godzin...). Kliknij na stoper aby go włączyć/zapauzować, kliknij ikonkę `ołówka` aby edytować czas albo zresetować stoper. Zielony kolor oznacza że stoper jest włączony. 

8. Powiadomienia: tutaj możesz zdecydować czy chcesz mieć subskrypcję na powiadomienia dla tej karty. Jeśli będzie włączona (przycisk zmieni się z `Zapisz się` na `Wypisz się`), będziesz otrzymywał powiadomienia dla karty kiedy np. inny użytkownik doda komentarz. Nieprzeczytane powiadomienia zobaczysz w zakładce powiadomienia w panelu głównym (prawy górny róg, ikonka `dzwonka`). Możesz ustawić automatyczną subskrypcję powiadomień dla utworzonych przez siebie kart w [ustawieniach użytkownika](./settings).

9. Opis: Napisz opis karty (aby zapisać, kliknij przycisk `Zapisz` albo wciśnij kombinację `Ctrl` + `Enter`). Zobacz sekcję "edytor tekstu" po szczegółowy opis. 

10. Zadania: Możesz dodać do swojej karty podzadania w formie listy zadań oraz oznaczyć te już wykonane. Wąski pasek nad zadaniami pomaga stwierdzić jaka część zadań została wykonana, zmieniając poziom wypełnienia i kolor (od czerwonego przez żółty do zielonego). W przypadku braku zadań bądź nieukończeniu żadnego z nich pasek pozostanie pusty.

    - Aby dodać zadanie kliknij ikonkę `+` bądź przycisk `Dodaj zadanie`.
    - Aby oznaczyć/odznaczyć wykonanie zadani, kliknij w kwadrat przy opisie zadania.
    - Kliknij w opis zadania aby go zmienić; zapisz zmiany przez naciśnięcie `Enter` bądź kliknięcie `Zapisz`.
    - Aby usunąć zadanie, najedź na nie i poczekaj aż pojawi się ikonka trzech kropek; kliknij ją i wybierz `Usuń zadanie`.
    - Możesz również włączyć widoczność podzadań dla danej karty w widoku tablicy: aby to zrobić kliknij na ikonkę trójkąta przy pasku zadań na karcie w widoku tablicy.
    - Do zadań mogą być przypisane terminy oraz członkowie: w tym celu należy wybrać odpowiednią opcję po kliknięciu na ikonkę trzech kropek (odpowiednio `Dodaj termin` oraz `Dodaj członków`). Te dodatkowe właściwości zostaną wyświetlone z prawej strony danego zadania (można je edytować/usunąć klikając na nie).

![cardtaskviewed_pl.png](@site/pictures/cardtaskviewed_pl.png)

11. Załączniki: Tutaj możesz dodać różne załączniki do karty, wklejając je przez `Ctrl` + `V`, przeciągając i upuszczając na kartę bądź klikając na przycisk `Dodaj załącznik` wybierając go z dysku. Jeśli załącznik jest obrazkiem możesz ustawić go na okładkę karty widoczną na tablicy. W tym wybierz opcję `Dodaj wyróżnienie`. Aby usunąć okładkę kliknij `Usuń wyróżnienie`. Aby usunąć załącznik najedź na niego myszką, kliknij w ikonkę `ołówka` i wybierz `Usuń załącznik`.

![cardcover_pl.png](@site/pictures/cardcover_pl.png)

12. Komentarze: tutaj możesz dodać (zacznij pisać, a następnie `Ctrl` + `Enter` bądź kliknij przycisk `Dodaj komentarz`), edytować (ikonka `ołówka`) i usuwać (ikonka `kosza`) komentarze korzystając z tego samego edytora tekstu co w opisie karty. Tutaj również zobaczyć komentarze od innych użytkowników.


## Edytor tekstu
4ga Boards używa zaawansowanego edytora typu markdown z dodanymi specjalnymi funkcjami (pogrubione). W prawym dolnym rogu edytora znajdują się trzy małe kropki: przeciągnij je myszką aby dopasować rozmiar edytora tekstu. Opis podczas edycji powinien wyglądać jak powyżej (napis "zmiany lokalne" przypomina o konieczności zapisania zmian aby zostały one zarejestrowane w systemie - w tym celu kliknij przycisk zapisz albo kombinację `Ctrl` + `Enter`).

![texteditor_pl.png](@site/pictures/texteditor_pl.png)

Jest to edytor typu markdown i używa on podobnej składni jak inne tego typu edytory. Jeśli chcesz dowiedzieć się więcej o edytorach markdown, skorzystaj z przewodników: [english guide](https://www.markdownguide.org/basic-syntax/),  [polski przewodnik](https://blog.nayma.pl/podstawy-markdown/)

Opcje edytora są widoczne na górnym jego pasku są następujące (opisane od lewej do prawej; aby ich użyć wystarczy kliknąć ikonkę bądź użyć kombinacji klawiszy, jeśli istnieje):

Opcje edycji tekstu:
1. Pogrubiony tekst (CTRL + b)
2. Pochylony tekst (CTRL + i)
3. Przekreślony tekst (CTRL+SHIFT+ x)
4. Wstaw poziomą linię (CTRL + h)
5. Wstaw tytuł (CTRL + numer od 1 do 6 w zależności od rozmiaru); możesz również wpisać odpowiednią ilość krzyżyków (#)
6. Dodaj link (CTRL + l)
7. wstaw cytat (CTRL + q)
8. wstaw kod (CTRL + j)
9. wstaw blok kodu (CTRL+SHIFT+ j). Po stworzeniu domyślnego bloku możesz dodać **niestandardowe tagi**:
    - pierwszy tag zaraz po otwierającym symbolu (` ``` `) ijest skrótkem języka, np. ` ```js ` podświetli składnię języka javascript.
    - drugi tag pozwala wyświetlić numery linii, np.  ` ```js showLineNumbers `
    - trzeci tag pozwala na wybranie, które linie mają być podświetlone ` ```js showLineNumbers {1, 3-4} ` - w tym przypadku linia 1, i od 3 do 4 zostaną wyświetlone.
10. wstaw komentarz (CTRL + /)
11. dodaj obrazek (CTRL + k)
12. dodaj tabelę 
13. dodaj listę od myślników (CTRL+SHIFT+ u)
14. add listę numerowaną (CTRL+SHIFT+ o)
15. dodaj listę ze znacznikami (CTRL+SHIFT+ c)
16. otwórz pomoc (otwiera [przewodnik po angielsku](https://www.markdownguide.org/basic-syntax/))
- **Add issue link - ta funkcjonalność pozwala na stworzenie połączenia pomiędzy kartą a issue bądź pull request'em na GitHubie. Można to zrobić na następujące sposoby:**
    - kliknij na przycisk "add issue" (przycisk hashtag) i zapisz numer issue bądź PR albo napisz: #(numer issue), np. `#1`.
    - zamiast hashtaga możesz użyć: GH-(numer issue), np. `GH-1`
    - aby połączyć się z issue bądź PR w forku użyj: (nazwa forku)#(numer issue), e.g. `samplefork#1`
    - aby połączyć issue/PR z repozytorium użyj:(użytkownik bądź organizacja)/(repozytorium)#(numer issue), np. `RARgames/4gaboards#1`

- **Dodaj kolorowy tekst**
    - użyj przycisku i wybierz odpowiedni kolor bądź wpisz nazwę kolorów w ten sposób: `<!--black-->Ten tekst wyświetli się na czarno<!--black-end-->`
    - dostępne kolory: czarny, szary, biały, brązowy, czerwony, fioletowy, różowy, zielony, limonkowy, żółty, niebieski, cyjan, pomarańczowy.

Opcje podglądu:
1. Podgląd edycji (ctrl + 7) - pokazuje tylko edytowany tekst wraz z symbolami markdown
2. Podgląd edycji na żywo (ctrl + 8) - po lewej pokazuje edytor z symbolami, po prawej podgląd na żywo wersji ostatecznej tekstu
3. Podgląd na żywo (ctrl + 9) - pokazuje tylko wersję ostateczną tekstu; opcje edycji tekstu są wyłączone
4. Toggle fullscreen (ctrl + 0) - przełączanie na cały ekran

Niektóre funkcje nie posiadają specjalnych przycisków:

**Dodaj link do GitHub commit**  - napisz:
- dodaj link do commita poprzez użycie (commit hash), np. `1d7e95e8d496564ac5f69a06db60df79a6a585c4`
- dodaj link do commita w forku poprzez użycie (nazwa forku)@(commit hash), np. `samplefork@1d7e95e8d496564ac5f69a06db60df79a6a585c4`
- dodaj link do commita w repozytorium używając: (username)/(repository name)@(commit hash), np. `RARgames/4gaBoards@1d7e95e8d496564ac5f69a06db60df79a6a585c4`


**Dodaj wzmiankę o użytkowniku (mention)** - napisz:
- aby wspomnieć użytkownika użyj @(username), np. `@RARgames`

Możesz również wkleić link aby połączyć commit, issue albo PR, komentarz do commita, issue albo PR , użytkownika.

Specjalna umiejętność: Dobrnąłeś do końca tej listy! W nagrodę posiądziesz tajemną wiedzę jak dodawać niewidzialne komentarze poprzez:   `<!-- Ten komentarz nie będzie widoczny więc możesz tu wpisać co dusza zapragnie. -->`
